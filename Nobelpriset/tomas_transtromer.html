<!doctype html>
<html>
<head>
	<meta charset="utf-8">
	<link href="https://MrLivington.github.io/Nobelpriset/nobelmall.css" type="text/css">
    <title>Tomas Tranströmer</title>
</head>

<body>
	<div id="storbox">
    	<header><a href = "https://MrLivington.github.io/Nobelpriset/start.html">Svenska Nobelpristagare</a></header>
		<nav>
        	<ul>
       		 <li><a href = "https://MrLivington.github.io/Nobelpriset/tomas_lindahl.html">Tomas Lindahl<a></li>
        	 <li><a href = "https://MrLivington.github.io/Nobelpriset/kai_siegbahn.html">Kai Siegbahn<a></li>
       		 <li><a href = "https://MrLivington.github.io/Nobelpriset/ulf_von_euler.html">Ulf von Euler<a></li>
       		 <li><a href = "https://MrLivington.github.io/Nobelpriset/tomas_transtromer.html">Tomas Tranströmer<a></li>
       		</ul>
         </nav>
   		<article>
        	<h1>Tomas Tranströmer</h1>
            
        	<p>Tomas Gösta Tranströmer, född 15 april 1931 i Stockholm, död 26 mars 2015 i Sofia församling i Stockholm, var en svensk poet, översättare och psykolog. Tranströmer tilldelades Nobelpriset i litteratur 2011 efter att i många år ha varit ett återkommande namn i förhandsdiskussionerna till priset. Tranströmers litteratur är översatt till ett sextiotal språk.</p>
            
<p>Tomas Tranströmer var son till redaktören Gösta Tranströmer (1901–1977) och Helmy, ogift Westerberg (1898–1969), samt halvbror till Britten Lagerkvist Tranströmer. Föräldrarna skildes när han var barn, och därefter träffade han inte sin far så ofta. Modern, som var dotter till en lots, försörjde familjen som lärarinna på Östermalm i Stockholm. De bodde i en tvårumslägenhet på Folkungagatan 57 på Södermalm. Somrarna tillbringade de ute i skärgården, på Runmarö, som Tranströmer återkommer till i sin diktning. Hans intresse för vetenskap och konstnärligt utövande vaknade tidigt och påverkades av hans vistelser i skärgården, där han bland annat samlade insekter.</p>

<p>Efter studentexamen vid Södra Latinläroverket skrevs Tranströmer in vid Stockholms högskola, där han läste litteraturhistoria med poetik, och blev filosofie kandidat 1956. Dessutom tog han yrkesexamen som psykolog. Året efter examen anställdes han vid Psykotekniska institutet vid Stockholms högskola. 1958 gifte sig Tomas Tranströmer med Monica Bladh, och makarna bodde på Stigbergsgatan på Södermalm i Stockholm.</p>

<p>”	Jag har en föreställning om att varje människa har sin tyngdpunkt på en bestämd plats. Som en kula som rullar runt tills den hittar lägsta punkten, där den kan vila. För mig är platsen här. När jag står här på bryggan och ser ut över vattnet så känner jag att detta är min utgångspunkt.	„<br>
– Tomas Tranströmer om sommarstället Runmarö, i Dagens Nyheter, 22 juli 1972.<br>
Under åren 1960̣–1966 var Tranströmer fängelsepsykolog och kurator vid en anstalt för unga kriminella i Roxtuna i Linköpings kommun. År 1961 föddes dottern Emma Tranströmer, som senare blev konsertsångerska, och 1964 föddes dottern Paula. Under åren 1965–2000 var Tomas Tranströmer psykolog vid Arbetsmarknadsinstitutet i Västerås. Han och familjen bodde på Infanterigatan 144.</p>

<p>Tranströmer kom redan vid sin debut med 17 dikter 1954 att hyllas som ett ungt geni, och trots visst mothugg har han byggt upp ett anseende som en av Sveriges mest respekterade och översatta moderna poeter, med ett djupt egenartat bildspråk. Under 1970- och 1980-talen var han tidvis en flitig uppläsare av sina egna verk.</p>

<p>I november 1990 fick Tomas Tranströmer en stroke som ledde till afasi och förlamning av kroppens högra sida.</p>

<p>År 2012 blev Tranströmer utnämnd till hederslektor på sin gamla skola Södra Latin. I samband med detta instiftade Södra Latin Tranströmer-stipendiet som delas ut till två elever varje år.</p>

<p>Den 26 mars 2015 avled Tranströmer efter en kortare tids sjukdom. Han blev 83 år gammal.</p>
			
	<figure> 
		<img src="https://upload.wikimedia.org/wikipedia/commons/c/cd/Transtroemer.jpg" height="300px" alt="Tomas Tranströmer">	
    		<figcaption>Tomas Tranströmer</figcaption>
    	</figure>	
			
        </article>
        <footer></footer>
	</div>
</body>
</html>
